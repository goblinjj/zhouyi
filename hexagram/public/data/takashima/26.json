{
  "name": "山天大畜",
  "pinyin": "shan_tian_da_xu",
  "code": "111001",
  "palace": "艮宫",
  "general_text": "“大畜”为卦，下《乾》上《艮》，《乾》，健也，《艮》，止也，畜亦止也。大对小而言：《小畜》《巽》在《乾》上，五阳一阴，以一阴畜《乾》三阳，《巽》体柔顺，其力不固，故为《小畜》；《大畜》二阴四阳，《艮》体笃实，能厚其储，故为《大畜》。《杂卦传》曰，“大畜时也”，《大畜》以《艮》畜《乾》者也，《乾》之纯阳，进而不止，而《大畜》能畜之，若不欲其进者，时未可也。不惟其止，惟其动，健而又动，《无妄》所以为灾也；不惟其动，惟其止，健而能止，《大畜》所以为时也。《序卦》曰：“有无妄然后可畜，故受之以《大畜》。”此《大畜》之所以次于《无妄》也。",
  "modern_general_text": "大畜卦，下卦为乾（天），上卦为艮（山）。乾代表刚健，艮代表停止，畜也是止的意思。所谓“大”，是相对于“小畜卦”而言：小畜卦是一阴畜养三阳，力量微弱；大畜卦是艮山笃实深厚，能大量积蓄乾天的刚健，所以称为“大畜”。《杂卦传》说“大畜是讲时机的”，因为乾卦纯阳猛进，大畜能将其止住，意在等待时机成熟。不仅是止，更是在刚健中含蓄待发。接续在无妄卦之后，寓意没有虚妄，然后才能有大的积蓄。",
  "takashima_general": "大畜：利贞。不家食，吉。利涉大川。\n《大畜》以阳畜《乾》，得其正也，止而畜之，利于用也，故曰“利贞”。外卦《艮》，《艮》为居，有家之象；三、四、五互《震》，《震》为百谷，有食之象；二、三、四互《兑》，《兑》口在外，有“不家食”之象；内卦《乾》，初为《震》，《震》为行，有“利涉”之象；《乾》二为《坎》，有“大川”之象。畜其德以用于朝，养以鼎烹，故曰“不家食，吉”；畜其材以济于时，用以舟楫，故曰“利涉大川”。畜之义，不特为止，又为养也，为蕴也。止则止其健，养则育其德，蕴则储其材。“不家食，吉”，有以收养贤之效；“利涉大川”，有以见济世之功。\n《彖传》曰：大畜，刚健，笃实，辉光，日新其德。刚上而尚贤，能止健，大正也。不家食，吉，养贤也。利涉大川，应乎天也。\n《大畜》，以《艮》畜《乾》，畜之大者也。乾为天，天德刚健；《艮》为山，山体笃实；《乾》为大明，有辉光，《艮》为星斗，亦有辉光。以《艮》畜《乾》，则所谓“刚健，笃实，辉光”，不必分为《乾》为《艮》，要皆在此《大畜》中也。是以光华发越，盛德日新，此卦之所以曰《大畜》也。《艮》阳居上，故曰“刚上”；《艮》止能畜，故曰“尚贤”。《乾》健难止，《巽》不能止，其畜故小；《艮》能止之，其畜乃大。《艮》之所以能止，在得其正，故曰“大正也”。“大正”即“利贞”。下变《震》为《颐》，《颐》，《彖传》曰“养贤”，《象》曰“观其所养”，知必不在家食也。上变《坎》为《需》，《需》，《彖》曰“利涉”，先曰“位乎天位”，知其能“应乎天”也。故《艮》能止，亦能育，斯贤乐得其用矣；《艮》能止，亦能通，斯险无不可济矣。\n以此卦拟人事，《彖》辞首曰“利贞”，“利”，和也，“贞”，正也，和且正，为人事之至要也。卦德以止畜健，以静畜动，是畜之大者也，故《彖传》曰“大正也”。盖畜之道，全在“大正”，有此“大正”，斯能有此《大畜》，所谓君子正己以正人者，即此道也。“刚健”者天之德，“笃实”者山之性，人能法山之性，以畜天德，斯德性充实，而辉光发越，自见日进而无疆矣。卷之则藏于一心，放之则发为万事，以此而“不家食，吉”，即家食亦吉；以此而不涉险利，即涉险亦利，是人事而应乎天者也。六爻内三爻为《乾》，欲健进而为《艮》所畜止也；外三爻为《艮》，以能止，而畜《乾》之健也。是以初爻惧危而自“已”；二爻不可而随止，三爻“往”矣，而犹能惕以“艰”，如人事步步留余，不令躁进也；四以畜初，“童牛”加牿，畜之尚易也；五以畜二，“豮豕之牙”，畜之得其要也；上以畜三，三既利“往”，则云霄直上，以不畜为畜也，如人事之般般谨慎，各合机宜也。盖凡人之作事，一于健则过之，一于止则不及，过则偾事，不及则不足以成事。孔子于求之退曰进之，于由之兼人曰退之，其深得《艮》止之义也夫！\n以此卦拟国家，上卦为政府，秉《艮》山之性，止而不动，下卦为人民，挟《乾》健之性，欲急谋国家之进步，将进而犯上，而六五之君，得六四上九之辅翼，同心合志，以抑止下民刚强锐进之为，此畜之所以为大也。六五之君，温恭而能“尚贤”，与上九阴阳相比，言听计从，爻辞所谓“豮豕之牙，吉”也。上九身任天下之重，共天位，治天职，食天禄，以上畜三，其畜愈大而愈正，故曰“何天之衢，亨”也。六四处《艮》之始，履得其位，与上九同受六五之命，以四畜初，初阳尚稚，故曰“童牛之牿，元吉”也。盖内卦三阳，其性虽健，皆能受外卦之畜止，故初阳犹微，知进而有危，不待畜而自止；二得中，与五正应，知五处畜盛，未可犯也，能遇难而止，故“无尤”；三受上之畜，畜之极也，畜极则通，其德已成，可以进矣，故曰“良马逐”也。国家当此之时，君臣一德，在下免躁进之患，在上无窃位之讥。六五之君曰“吉”，有度也；上九之臣，曰“道大行也”，应天顺人，诚千载一时之会也，非夫圣人之畜，不克臻此。\n通观此卦，六爻专言畜止之义。初九抱刚健之德，初阳尚微，能受六四之畜，知难而自止者也，故有“有厉利己”之辞。九二履得其中，有知时之明，知其功之不可遽成，止而不行者也，故有“舆脱輹”之辞。九三以阳居阳，志刚而才强，未免锐进之嫌，惟“艰贞”自处，见可进而进，则可以济世，又可以保身也，故有“利艰贞，利有攸往”之辞。六四当《大畜》之任，处《艮》之始，能止《乾》阳之初泄，故曰“童牛之牿”。六五处得尊位，制恶有道，柔能制刚，是以吉也，故曰“豮豕之牙”。上九所谓“刚上而尚贤”者也，居通显之地，体至公之道，舍己从人，以汲引从贤，此《大畜》之义，君子之道大行之时也，故曰“何天之衢，亨”。总之，初九居《乾》之始，其阳犹稚，故称曰“童牛”，戒其进也。九二以刚居柔，位刚势弱，故不能进也。九三纯秉《乾》德，《乾》为马，故称曰“良马”，又恐其径进也。君子之难进如此！\n《大象》曰：天在山中，大畜，君子以多识前言往行，以畜其德。\n此卦《乾》天居《艮》山之中，谓山中蕴畜一天地之象，其道含宏，其义深远，譬如君子方寸中，蕴畜三才之道义，古今之事理，广见洽闻，以之日新其德业也。夫“前言”者，训诰流传，德之华也；“往行”者，功业炳著，德之实也。嘉言懿行，皆德之散见者也，君子之学道也，考其遗迹，观其用，以身体之，以心验之，因其言而默识其所以言，因其行而默识其所以行，以畜成我德，此德所以日积而日大也，故曰“多识前言往行，以畜其德”也。\n【占】　问战征：宜养精蓄锐，乘时而动，自然战无不克，攻无不利，定获大胜。\n○　问时运：目下心意纵奢，未可动也，必待二年后，运来福至，如骏马腾空，往无不利。\n○　问营商：暂宜株守，近则三月，远则三年，自得逐渐推广，日积月新，利源不竭，大有庆也。\n○　问家宅：宅居宜近山，或在岭上，或在谷中，必是素封之家。近来声名显达，家业日隆，大吉之兆。\n○　问功名：少年意气轩昂，未免稍有阻抑，至三十岁后，一举成名，云霄直上，为国为家，经纶焕著，诚大用之材也。\n○　问六甲：生男，且主贵。\n○　问讼事：始被屈抑，后得申理。\n○　问疾病：占得初爻至五爻，皆吉，上爻则恐寿源有阻。\n○　问婚姻：大吉。",
  "modern_takashima_general": "大畜卦：利于坚守正道。不在家吃闲饭（指外出谋生或出仕），吉利。利于涉渡大河（指涉险济事）。\n\n大畜卦以艮山之笃实蓄养乾天之刚健，得其正道，故利于贞正。所谓“不家食”，意指贤才不应滞留家中，应出仕朝廷受禄；所谓“利涉大川”，意指积蓄才德以济世患。蓄，不仅是停止，更是涵养与积聚。止住躁动以养育德行，储备人才。\n\n在人事上：关键在于“和”与“正”。效法山之笃实来蓄养天之刚健，潜心积德，光辉自会发越。凡事不可躁进，需步步留余地。\n\n在国家上：上卦政府持重，下卦人民锐进。君臣若能同心，止民之躁，导之向善，国家大治。\n\n【占断】\n* **问征战**：宜养精蓄锐，等待时机，自然战无不胜。\n* **问时运**：目前欲望过高，不可轻动，需等待两年（或两年运程），福运到来后如骏马腾空，无往不利。\n* **问经商**：暂时宜守旧业，近则三月、远则三年，业务自然逐渐推广，财源不竭。\n* **问家宅**：住宅宜近山、岭上或谷中，必是富裕人家。近来声名显达，家业兴隆，大吉。\n* **问功名**：少年时期稍受压抑，三十岁后一举成名，平步青云。\n* **问六甲**：生男，且主贵。\n* **问讼事**：开始受委屈，后来得伸张。\n* **问疾病**：初爻至五爻皆吉，上爻恐寿命有阻。\n* **问婚姻**：大吉。",
  "lines": {
    "1": {
      "text": "初九：有厉，利己。",
      "takashima_explanation": "《象传》曰：有厉，利己，不犯灾也。\n\n\n此爻体《乾》，刚健而在下，势将锐意干进，然初爻《乾》阳尚微，距五位主爻犹远，应在四爻。四爻属《艮》，《艮》止也，初爻欲进而四爻止之，是应爻不相援，而悉相敌也。初九能知危而止，故“不犯灾也”，谓之“有厉利己”。\n\n\n【占】　问战征：宜守不宜攻，斯无害也，必待四爻援兵得力，方可大进获胜。\n\n\n○　问营商：目下资本犹浅，宜谨慎自守，免致灾害，后得帮手相助，自能获利。\n\n\n○　问家宅：是新造之宅，为前面山势压制，屋宅不能过高，然无咎也。\n\n\n○　问功名：才学虽高，而初次求名，不宜发泄太早，宜自抑止，所贵大器晚成也。\n\n\n○　问六甲：可占一索生男。\n\n\n○　问讼事：不宜健进，健进则有灾。\n\n\n○　问婚姻：初阳为四爻所畜，是夫将受制于妻也；在夫能顺从其畜，亦无灾也。\n\n\n○　问出门：现宜暂止，以待时运。\n\n\n○　问疾病：现虽有病，可保无虞。\n\n\n○　问失物：待后自可寻获。",
      "modern_text": "初九：有危险，利于停止前进。蓄积之初，应量力而行。",
      "modern_takashima_explanation": "初九刚健在下，锐意想要前进，但初阳力量尚微，与相应的四爻（艮/止）互为敌对而非援助。初九若能知晓危险而自我停止，就不会招致灾祸，所以说“有危险，利于停止”。\n\n【占断】\n* **问征战**：宜守不宜攻，这样才无害，需等待援兵得力后才可进攻获胜。\n* **问营商**：目前资本浅薄，宜谨慎自守，避免灾害，日后会有助手相助获利。\n* **问家宅**：新造之宅，被前方山势压制，屋宅不可过高，但无咎。\n* **问功名**：才学虽高，但不宜过早显露，贵在大器晚成。\n* **问六甲**：头胎生男。\n* **问讼事**：不宜逞强，逞强则有灾。\n* **问婚姻**：丈夫受制于妻子，若丈夫能顺从，则无灾。\n* **问出门**：目前暂止，等待时运。\n* **问疾病**：虽有病，但无危险。\n* **问失物**：日后可寻回。"
    },
    "2": {
      "text": "九二：舆说輹。",
      "takashima_explanation": "《象传》曰：舆说輹，中无尤也。\n\n\n“舆”者，车也，喻进行之义；“輹”者，车轴之缚也。天之转旋，有大车之象。“舆脱輹”者，谓车脱輹，不能驾乘，而废进行之用。此爻变则为《离》，有脱离之义，故曰“说輹”。《艮》以畜《乾》，将畜止下民之冒进，使之自止也。二与五相应，五处畜盛，未可犯也，知势之不可而不进，可谓知风识时者矣。《象传》曰“中无尤也”，谓其得中，无躁进之尤也。按初九曰“有厉”，其辞缓，九二曰“舆说輹”，其辞急。初与三应，初为《乾》之始，始阳尚柔，故辞缓；二与五应，五居尊位，势不可犯，故辞急。况五之畜二，非徒因其进而止之，殆将尚其贤而用之也。盖时有盛衰，势有强弱，有不可已者，学《易》者所宜深识焉。\n\n\n【占】　问战征：若锐意径进，防有辙乱旗靡之祸，致一败而不可复收，惟以退为进，斯无尤矣。\n\n\n○　问营商：凡有货物，宜早脱售，虽无大利，亦无耗失。\n\n\n○　问家宅：必是破败旧家，惟其能退然自守，家业自有复兴之象，故无尤也。\n\n\n○　问功名：宜待时，毋躁进也。\n\n\n○　问婚姻：《小畜》三爻“舆说輹，夫妻反目”，是不吉也；此二爻得中，与五相应，五居尊位，必是贵婿，大吉。\n\n\n○　问疾病：定是腹疾，一时难愈，然无害也。\n\n\n○　问六甲：生男，防有足疾。\n\n\n○　问讼事：败而复和。",
      "modern_text": "九二：车轮脱去了轴上的横木，无法前进。蓄止而待时机。",
      "modern_takashima_explanation": "车轮脱去了连接车轴的横木，无法行进。这是艮止乾进之象，九二与六五相应，知晓六五势盛不可冒犯，因此审时度势，自动停止不前。虽然不能进，但因为得中道，所以没有躁进的过失。\n\n【占断】\n* **问征战**：若锐意冒进，恐有惨败之祸；唯有以退为进，才无过失。\n* **问营商**：货物宜尽早脱手，虽无大利，也不会亏损。\n* **问家宅**：必是破败旧家，若能守成，家业可复兴。\n* **问功名**：宜等待时机，不可躁进。\n* **问婚姻**：此爻得中且相应，必是贵婿，大吉（不同于小畜卦的夫妻反目）。\n* **问疾病**：腹部疾病，一时难愈，但无性命之忧。\n* **问六甲**：生男，防备脚部疾病。\n* **问讼事**：先败诉，后和解。"
    },
    "3": {
      "text": "九三：良马逐，利艰贞。日闲舆卫，利有攸往。",
      "takashima_explanation": "《象传》曰：利有攸往，上合志也。\n\n\n三辰在辰，上值轸，轸主车驾，故有“马”有“舆”，有“卫”。又三为《坎》中，《坎》为艰，故“利艰贞”。此爻内卦为《乾》，《乾》为马；“逐”，并进也。《乾》畜至三，其德已成，可以进矣，故其象为“良马逐”。“闲”，习也；“卫”，所以防不虞，《艮》在外为止，即卫之象。三之应在上，上处“天衢”之亨，途径大通，进行无阻，而犹必以艰贞自惕。如调马者，虽驰骋自得，犹必“曰闲舆卫”，乃可以“利有攸往”。《传》曰“上合志也”，此正畜极而通之时也。夫善骑者坠，善泳者溺，当此得意之日，故最宜戒慎，平常犹此，况《大畜》之时乎？“良马”以见锐进之义，“舆”以明徐行之象，逐马而继以舆卫，锐进徐行之两义，当参观而得之。\n\n\n【占】　问战征：有马到功成之象，然必先临事而惧，斯无往不利也。\n\n\n○　问营商：三爻与应合志，是必卖买同心；曰“良马逐”，是必留适快捷；曰“利艰贞”，是虽遇险无虞也。大吉。\n\n\n○　问功名：有云霄得路之象。\n\n\n○　问家宅：必是勤俭起家，目下履当其位，家业日进，犹能安不忘危，故无往不利。\n\n\n○　问婚姻：三以上九为应，上九处畜之极，是全盛之象，占婚姻而得此爻，男女合志，大吉之兆。\n\n\n○　问疾病：宜谨慎调养，可保无虞。\n\n\n○　问六甲：生男。",
      "modern_text": "九三：追随良马奔驰，利于在艰难中坚守正道。每天练习防守和驾车，利于有所前往。",
      "modern_takashima_explanation": "九三像是良马奔驰竞逐，此时利于在艰难中坚守正道。每天娴熟地操练车马防卫，利于前行。九三乾德已成，上九天衢亨通，正是蓄积极点而通达之时。虽然可以锐意进取，但仍需像驾车一样时刻警惕、步步为营，方能无往不利。\n\n【占断】\n* **问征战**：有马到功成之象，但必须小心谨慎，才能无往不利。\n* **问营商**：买卖同心，流通快捷，虽遇险也能平安，大吉。\n* **问功名**：青云直上，前程远大。\n* **问家宅**：勤俭起家，家业日进，居安思危，无往不利。\n* **问婚姻**：男女志同道合，全盛之象，大吉。\n* **问疾病**：谨慎调养，可保无虞。\n* **问六甲**：生男。"
    },
    "4": {
      "text": "六四：童牛之牿，元吉。",
      "takashima_explanation": "《象传》曰；六四元吉，有喜也。\n\n\n六四爻辰在丑，丑为牛，四得《艮》气，《艮》为童，故曰“童牛”。以四畜初爻，动而体《离》，《离》为童牛，牛谓初九也。“牿”，《说文》云“牛马牢也”，引《书·费誓》，“今惟牿牛马”。《大畜》错卦萃，萃“用大牲吉”，童牛祭天之牛也。《礼记》：“郊特牲”，牛用犊贵诚也。《周礼》云“人祀五帝之牲，拴系于牢”，《郑注》“牢闲也”，必有闲防禽兽触啮。童牛系之于牢，备郊祀也。“童牛”谓初九，为之牿，四也。初阳最稚，始进而即闲之，如“童牛之牿”，牿之使不抵触，故吉而有喜也。夫天下之事，防未然者易为力，制己然者难为功，逆折其方长之奸，潜消其未萌之逆，则上不劳禁制，而化自行，下不伤刑诛，而奸自止。初阳尚微，刚暴之习未成，六四畜之，所以不劳力也。“元吉”者，柔以制刚，刚不敢犯，畜之盛也，喜莫大焉。\n\n\n【占】　问战征：有强邻压制小国之象，幸四与上相应合志，得以保全。有喜。\n\n\n○　问营商：爻曰“童牛”，谓初阳也，意以贸易新出，时货为利。“牿”，谓牢也，意以畜积固藏为利，故曰“元吉”。\n\n\n○　问功名：六四辰在丑，上值斗，石氏曰“斗，将相爵禄之位”；又“丑，土也，其禽为牛”。孔子曰：“犁牛之子，骍且角，虽欲勿用，山川其舍诸。”盖童牛者，祭天之牛也，其必进用也明矣，故《传》曰吉而有喜也。\n\n\n○　问家宅：《乾》为门，《艮》为庭，为庐，为居，为舍，皆有家宅之象。“童牛”者，谓初九也，牿之者四也。初九者，阳之初也，必是初造之宅，为四所牿；必门前途径有阻，不能进行。然终必亨通，故曰“有喜”。\n\n\n○　问疾病：曰“童牛”者，意必老牛舐犊，灾在幼子。\n\n\n○　问六甲：生男。\n\n\n○　问婚嫁：四在丑，丑上值牵牛；四应初九，初九辰在子，上值女。曰童牛，必是少年结姻，大吉。\n\n\n○　问讼事：“童牛之牿”，《说文》云，“牿，牛马牢也”，恐有囚牢之灾。至上九曰天衢亨，当解脱而有喜也。",
      "modern_text": "六四：给小牛套上木板挡住角，大为吉祥。防患于未然。",
      "modern_takashima_explanation": "六四：给小牛角套上横木（牿），大吉。六四畜止初九，就像是在小牛刚长角时就加以约束，使其不致抵触伤人。防患于未然，不费力气就能让奸邪止步，所以是大吉有喜。\n\n【占断】\n* **问征战**：有强邻压制小国之象，幸得上下同心，得以保全，有喜。\n* **问营商**：宜贸易新上市的货物，或者囤积居奇，大利。\n* **问功名**：如祭天之牛必被进用，吉且有喜。\n* **问家宅**：初建之宅，门前道路有阻，但终必亨通。\n* **问疾病**：灾病可能在幼子身上。\n* **问六甲**：生男。\n* **问婚嫁**：少年结姻，大吉。\n* **问讼事**：恐有牢狱之灾，但终会解脱有喜。"
    },
    "5": {
      "text": "六五：豮豕之牙，吉。",
      "takashima_explanation": "《象传》曰：六五之吉，有庆也。\n\n\n五为二之应，九二《坎》爻，辰在子，上值室。《广雅》云，“营室曰豕”；又《说文》，“亥为豕”；《分野》略云：“自危十六度，至奎四度，于辰在亥，为陬訾谓之豕韦。”戍亥，乾位也，则豕属《坎》，亦属《乾》。“豮”，《尔雅》释兽“豮，豕子，豮豕幺幼”；《郭注》“俗呼小豮猪，为豕子”。六五爻辞曰“豮豕”，盖指九二而言，九二《乾》阳尚稚，故曰“猪豕”，犹童牛之属初九也。“牙”，郑读为互，《广韵》互字下注云“俗作牙”，是昔人以牙为互，后人转而作牙，误也。《周礼》修闾氏掌比国中宿互柝者，注云，“互，谓行马所以障互禁止人也。”互亦通枑，《韵会》：“枑者交互其木，以为遮拦”，正合止畜之义，与初爻牿为牛马牢，其义相同，皆所以禁止其骤进也。五爻居尊位，为民士之所归向，下应九二，九二之士，能脱輹潜修，畜养其德，待时而动，斯喜在一人，庆在天下，是以吉而有庆也。\n\n\n【占】　问战征：豕属《坎》，又属亥，是必在坎险湿泽之处，最宜畜意禁止，以防敌军豕突。能谋而后动，自然获吉。\n\n\n○　问营商：互，有互市之义，谓财物交互成市，正合近时通商之象。“豮豕”，谓小豕，譬如初次贸易，资本尚微，能受畜止，乃吉。\n\n\n○　问功名：此必年少求名，未免躁进，宜知自止，故曰“豮豕之牙，吉”也。\n\n\n○　问家宅：豕属亥，水也，前必有二水，交互而流，是以吉也。\n\n\n○　问疾病：六五辰在卯，东方为木，又豕属亥，亥为水，是必木旺水亏之症，宜自《节》止调养，方能有庆也。\n\n\n○　问六甲：生女。\n\n\n○　问婚嫁：六五爻辰在卯，为兔，五应二，九二爻辰在寅，为虎，寅卯相合。爻曰“豮豕”，豕属亥，亥与寅卯，木水相生，皆得制伏，大吉。",
      "modern_text": "六五：阉割了的猪的牙齿，吉祥。以柔制刚，不战而胜。",
      "modern_takashima_explanation": "六五：阉猪的牙（古义通“互”，即圈栏），吉祥。六五居尊位，遏止九二的躁进。柔能制刚，不用严刑峻法而使对方驯服，如同圈养小猪，令其不致乱冲乱撞，所以吉祥且有喜庆。\n\n【占断】\n* **问征战**：须在险阻湿泽处防备敌军突袭，谋定后动，可获吉。\n* **问营商**：适合通商互市。初次贸易资本微薄，若能稳重不躁进，则吉。\n* **问功名**：年少求名难免急躁，宜自我克制，吉。\n* **问家宅**：门前有二水交汇流过，吉。\n* **问疾病**：木旺水亏之症，宜节制调养。\n* **问六甲**：生女。\n* **问婚嫁**：五行相生相合，能得制伏，大吉。"
    },
    "6": {
      "text": "上九：何天之衢，亨。",
      "takashima_explanation": "《象传》曰：何天之衢，道大行也。\n\n\n“衢”者，四通八达之道，“天之衢”者，犹曰天路也，谓旷达而无障蔽，以喻其通也。案：上九《艮》爻，位近丑，上值牛，《文献通考》，“牛七度，日月五星之中道，其北二星，主道路”，故曰“衢”。又乾为天，《艮》为路，故曰“天衢”。“何”作荷，“荷天之衢”，犹《诗》所云“荷天之休”、“荷天之宠”也。此卦四畜初，五畜二，上畜三，上为卦主，所谓“刚上而尚贤”者是也，故《象传》曰“道大行也”。盖《艮》之畜，非畜之使不行，正畜之以成其才，大其畜，即所以大其行也。畜极则通，通则为《泰》，此爻之所以变即为《泰》也。\n\n\n【占】　问战征：上九爻辰在戌，上值奎、娄、胃，奎象白虎，主兵，娄星主兴兵聚众，胃星主征诛，皆军事也。爻曰“荷天之衢”，言旌旗载道，一战成功，故《象》曰“道大行也”。\n\n\n○　问营商：上应三；三曰“利艰贞”，知当时贸易尚多艰苦。至上为畜之极，畜极则通，故曰“荷天之衢，亨”，即三所云“利有攸往”者是也。《象》曰“道大行”，是必大获其利。\n\n\n○　问功名：爻曰“荷天之衢”，是即可谓青云得路之时也，大吉。\n\n\n○　问家宅：爻曰“荷天之衢”，衢大道也，知此宅必在大道之旁。“荷天”者，得天之佑也。“亨”，吉也，其宅必吉。\n\n\n○　问六甲：生男。\n\n\n○　问婚嫁：想是天作之合，吉。",
      "modern_text": "上九：承受上天的大道，亨通。才德充盈，通达天道。",
      "modern_takashima_explanation": "上九：担负天道通衢之任，亨通。上九为大畜之主，蓄积到了极点而通达，大道得以施行。就像天路宽阔无阻，贤能之才得以上达，大展宏图。\n\n【占断】\n* **问征战**：旌旗满道，一战成功。\n* **问营商**：先艰后通，终将大获其利。\n* **问功名**：青云得路，大吉。\n* **问家宅**：宅在大道旁，得天保佑，吉。\n* **问六甲**：生男。\n* **问婚嫁**：天作之合，吉。"
    }
  },
  "guaci": "大畜：利贞，不家食吉，利涉大川。",
  "modern_guaci": "大畜卦象征大的蓄积：利于坚守正道，不在家中吃闲饭而去外面效力则吉祥，利于涉渡大河。积蓄德才，为国效力。"
}
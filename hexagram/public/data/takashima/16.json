{
  "name": "雷地豫",
  "pinyin": "lei_di_yu",
  "code": "000100",
  "palace": "震宫",
  "general_text": "按：“豫”字从象，从牙，左旁之牙垂地，象之大者也。象性柔缓，进退多疑，以其外行安舒，一俯一仰，而不抑藏，故以安舒不抑藏为豫，遂以《豫》名卦。卦体《坤》下《震》上，《坤》下顺而载乎上，《震》上动而振乎下，盖谓扬舒于外，而不抑藏于内，是以为《豫》也。《豫》与《谦》对，《序卦》曰，“有大而能《谦》必《豫》，故受之以《豫》”，此《豫》所以次于《谦》也。",
  "modern_general_text": "按：“豫”字由“象”和“牙”组成，大象性情柔缓但进退多疑。此卦坤在下为顺，震在上为动，顺应于内而震动于外，舒展而不隐藏，所以叫“豫”。豫卦与谦卦相对，序卦传认为富有而能谦逊，必然带来欢乐和顺，所以谦卦之后是豫卦。",
  "takashima_general": "豫：利建侯行师。\n▲　甲骨文豫\n《豫》，和悦也，《震》动也；《坤》，顺也，上动而下顺，故“利”。《坤》为国，《震》为侯，是以利于建侯；《坤》为业，《震》为行，是以利于行师。夫不动则不威，不顺则不利，以顺而动，所以君立而民顺，师出而有功，利莫大焉，故《传》曰“顺以动”。主万邦，集大众，非《豫》不能也。\n《象传》曰：豫，刚应而志行，顺以动，豫。豫顺以动，故天地如之，而况建侯行师乎？天地以顺动，故日月不过，而四时不忒；圣人以顺动，则刑罚清而民服。豫之时义大矣哉！\n卦体下《坤》上《震》，《震》雷《坤》地，有雷出地奋之象。《坤》地静也，纯阴主闭，闭极则郁结而不畅；《震》动也，阳气动而万物出，故悦。九四一阳当《坤》之交，静极而始动，闭极而始宣，不先不后，应时顺动，故曰《豫》。夫天下之事，逆理而动者，其心常劳，其事多难，惟以顺动，从容不迫，此心安和，故“刚应而志行”，全在顺以动之也。顺而动，在天则“四时不忒”，在人则动止和顺，其“建侯”也，屏藩五国，其“行师”也，吊民伐罪，皆出于豫乐之义，谓之“刚应而志行，顺以动，豫”也。盖“顺以动”三字，为此卦之德性，故“天地如之，况建侯行师乎”？天地顺动以下，言豫之功用无比。“日月不过”者，谓日月之行度无过差；“刑罚清而民服”者，谓圣代至治之准则。狱讼衰息，民志大畏，协中而民服也。盖圣人无心，惟顺物而动，彼善则顺其善而赏之，彼恶则顺其恶而罚之，不敢稍存偏私，刑无过刑，罚无过罚，而刑罚自清。如此皆出于“顺动”之德，三才之道，万物之理，皆不过此，故曰“豫之时义大矣哉”。《彖传》前曰“顺以动”，后曰“以顺动”。“顺以动”者，就卦象之自然释之；“以顺动”者，就人事之作用而说。曰“天地”，曰“圣人”，相对而言也，后“则”字，对上文，当用故字，今曰“则”字，大有意味。“天地以顺动”者，即亘万古而无有退转，必然之定理也，以“故”字承之。《易》中单称“圣人”者，即指天子，盖必有圣人之德者，而后富有四海，尊为天子，是谓顺命。文王、周公、孔子之圣，皆不得其时，不得其位，是则圣人之在天位，有不可必然者，故后文以“则”字承之，是此篇之主眼，《易》教之本意也。故以天地日月四时为宾，以圣人为主，重在圣人一句，读者匆匆匆看过。\n凡《象传》用“大矣哉”，共有十二卦，其上有曰“时义”，有曰“时用”，或单言“时”。其中曰“时义大矣哉”五卦，《豫》、《随》、《遁》、《姤》、《旅》是也，言浅旨深，欲人熟思之也。曰“时用大矣哉”三卦，《坎》、《睽》、《蹇》是也，虽皆非美事，圣人有时而用之。曰“时大矣哉”四卦，《颐》、《大过》、《解》、《革》是也，皆因大事变而警诫之。要之其义各有取也。\n以此卦拟人事，此卦五柔一刚，其人必多柔少刚。柔主顺，刚主动，柔必应刚而能行，故曰“应”。夫“刚应而志行，顺以动，豫”，天地之动，日月往来，而四时乃定，圣人则之，以定刑罚，而万民乃服。人处天地之中，沐圣人之化，人而在下，无所谓建侯，凡求友亲师者类是；无所谓行师，凡祛邪嫉恶者类是，凡有所动，皆当法天地之顺，斯动无过则也。能顺天地，则天地亦顺之，使得永保其安豫；若过豫而不省，则必将为初六之“凶”，六三之“悔”，六五之“疾”，上六之“冥”，是自失其豫矣。其为豫，乃其所为忧也，必如六二之“介”，九四之“勿疑”，斯得焉。人固当顺理而动，动顺夫理，动乃无咎，所以豫也。\n以此卦拟国家。《震》为动而在上，《坤》为顺而居下，上动下顺，是上行威令，下皆顺从也，故曰“主万帮，聚大众，非豫不能也”。夫天下之人不同，其心同也，天下之心不同，其理同也，己能顺理而动，则人莫不顺之。九四一阳，居执政之位，有刚明之德，威权赫赫，以统治国家，故卦中众阴皆和顺而悦服。《震》为侯，为建，《坤》为国，为臣民，为顺，即为臣民服从之象。四为成卦之主，与六五之君，阴阳相比，而辅佐之，使万民豫乐和顺。至其行政，一法天道，如寒极则温风至，暑极则凉风至，世之所好好之，世之所恶恶之，赏罚公明，毫无私意，是豫之时也。但执政负国家之重，威权独揽，未免近逼，或致动群僚之“疑”，启君心之“疾”，尾大不掉，亦可惧也。惟当尽其至诚，勿有疑虑，乃能合众力以安其上，庶几上之信任愈隆，将赏其功劳，而封建为侯，有不服王命者，即命之以征伐。上卦《震》之方伯，动而俱进，下卦《坤》之众民，悦而顺从，谓之“利建侯行师”。四体《震》，《震》为长子，故曰“建侯”；以一阳统众阴，故曰“行师”。此卦五爻以下，有《比》之众，《比》为建国亲侯，故曰“建侯”；三爻以上，有师之象，故曰“行师”。“利”字括“建侯”“行师”两行，豫之时势如此。上下悦乐之余，《豫》之极，危之基也，所当反之以《谦》，一转移而天下治乱安危系焉。惟其善则归君，过则归己，利公而不专，害审而不避，是为大臣处《豫》之道，而上下交泰矣。\n通观此卦，其要旨不出“顺以动”三字。凡顺之至者，不动则不悦，动而顺应，故悦。未顺则不先，既顺则不后，由气机之自然而已。豫之时心劳意足，其乐已极，处乐之极，遂至纵情逸欲，流连忘返，亦恒情所不免也。圣人忧之，故未《豫》而先者为“鸣豫”，不动者为“介”豫，坐而观者为“盱”，当豫而顺者为“由，”过豫而不忘者为“疾”，极豫而忘返者为“冥”。在初爻则戒其“穷”，在六三则警其“悔”，在六五则防其“疾”，在上六之“渝”，则危不可长，幸其终改。“鸣”、“盱”、“疾”、“冥”四者，居《豫》之咎，所谓失豫者也。惟六二之“介于石”，为能熟察忧乐治乱之机，故顺莫善于“贞”，动莫善于“由”，“贞”以待顺，“由”以行动，由未豫而豫必至，既豫而豫不忧。天地圣人之悦豫无疆者，惟其能处乎豫也。读此卦而圣人谆谆于世之意，可见矣。\n按：六爻言《豫》不同。初六上六之《豫》，逸豫也；六二之《豫》，几先之豫也；六三之《豫》，犹豫也；九四之《豫》，和豫也；六五之疾，弗豫也；《彖》之言《豫》，众人和同之豫也；爻之言《豫》，各人一己之豫也。要之示悦豫之必与众同，非可自私之意也。盖人事不可无豫，人心不可有豫也。\n《大象》曰：雷出地奋，豫。先王以作乐崇德，殷荐之上帝，以配祖考。\n雷者，得时而奋出地上，阳气宣发，震动有声，足以鼓动天地之和，发越阴阳之气，通达和畅，《豫》之象也。故先王法震之动以作乐，为象其声以鸣盛也；先王法《坤》之顺以崇德，为明其体以报功也。盖乐之作也，近而闺门，远而邦国，显而人事，幽而鬼神，无不用之。至于荐上帝而上帝来格，配祖考而祖考来享，幽感明孚，《豫》之所以为《豫》也。故《履》为《易》中之礼，《豫》为《易》中之乐，人君克体此意，以使万民乐和，《豫》之至也。\n【占】　问时运：目下如春雷发动，正得时会，万事皆吉。\n○　问商业：时当新货初到，市价飞腾，绝好机会，必得大利。\n○　问家宅：防有变动，宜礼神祭祖，以祈福佑，得安。\n○　问疾病：宜祷。\n○　问战征：雷厉风行，必胜之兆。\n○　问功名：所谓平地一声雷，指日高升之象。\n○　问失物：自然出现。\n○　问六甲：生男。",
  "modern_takashima_general": "豫卦，代表和悦。震为动，坤为顺，动而顺理，所以吉利。坤代表国家，震代表诸侯，所以利于封建诸侯；坤代表大众，震代表行动，所以利于出师。不动则无威严，不顺则不利，顺应道理而行动，君主确立而百姓顺从，军队出征而有功绩。以此卦比拟人事，强调顺理而动，从容不迫。比拟国家，九四一阳统领众阴，象征执政大臣威权显赫，若能大公无私、顺应民心，则万民悦服；但位高权重易招君王（六五）猜忌，需至诚无私，方保长治久安。通观全卦，要旨在于“顺以动”。顺应自然之理，动静得宜。若沉溺于安乐而不思进取，则会招致灾祸。六爻中，唯有六二能见机而作，九四能由豫而行，是为吉。问时运，如春雷发动，万事皆吉；问商业，市价飞腾，必得大利。",
  "lines": {
    "1": {
      "text": "初六：鸣豫，凶。",
      "takashima_explanation": "《象传》曰：初六鸣豫，志穷，凶也。\n\n\n“鸣豫”者，自鸣得意之谓，悦豫之情动于心，而发于声者也。初爻阴柔不才，居最下之位，与四相应，恃其爱眷，心满意溢，不胜其悦，应而自鸣，其凶可知也，故曰“鸣豫，凶”。《象传》曰“志穷，凶也”。“穷”谓满极，初才得志，便为满极，盖时方来而志已先穷矣，故凶。一说穷在凶下，谓志凶穷也。\n\n\n按：《豫》初六，与《谦》上六相反，《谦》上曰“鸣谦”，应九三而鸣也；《豫》初曰“鸣豫”，应九四而鸣也。鸣人之谦吉，鸣己之豫凶，故曰：“《谦》可鸣。《豫》不可鸣也。”\n\n\n【占】　问时运：初运颇佳，但一经得意，使尔夸张，以致穷也。\n\n\n○　问商业：初次必得利，不可过贪。\n\n\n○　问家宅：恐鸟啼猿啸，致有怪异之惊，凶。\n\n\n○　问疾病：不利。\n\n\n○　问讼事：鸣冤不直，宜自罢讼。\n\n\n○　问失物：不得。",
      "modern_text": "初六：鸣叫着表示欢乐，凶险。得意忘形、炫耀自满会招来灾祸。",
      "modern_takashima_explanation": "“鸣豫”是指自鸣得意，心中的喜悦发出了声音。初六阴柔无才，地位卑微，却仗着与九四相应，得宠而心满意足，得意忘形，其凶险显而易见。《象传》说“志穷”，意思是刚得志就骄傲自满，乐极生悲。问时运，初期不错，但若得意忘形、夸夸其谈就会招致困穷。"
    },
    "2": {
      "text": "六二：介于石，不终日，贞吉。",
      "takashima_explanation": "《象传》曰：不终日，贞吉，以中正也。\n\n\n“介于石”者，谓操守坚固，而不可移动也。夫逸豫之道，恣则失正，故《豫》之诸爻，多不得正，惟此爻以中正居阴，其与九四之刚，非应非比，有自守独立之操，其节之介，犹石之坚也。夫人之处豫也，或洋洋而自得，或恋恋而不舍，或昏迷而不悟，是皆失其正中矣，遂致豫方来而祸即随之，世之不知自守者，往往如此。六二独节操坚固，不为外物所动，知豫乐之不可恋，而去之不待终日，其察理甚明，其操身甚固，其审几甚决，其避患甚速，故曰“介于石，不终日，贞吉”。“介”者，坚确不拔之谓，所谓“不以三公易其介”者是也。惟其能介，是以中正也，《象传》曰“以中正也”；惟“以中正”，故能辨之明，知之速也。按此爻互卦为艮，《艮》为石，故有“介于石”之象。\n\n\n【占】　问时运：其人品行高尚，不随世为隆汙，吉。\n\n\n○　问商业：能决定己志，不为奸商摇惑，贩运快速，获利。\n\n\n○　问家宅：主家者宜严正持之，凡非人来往，速宜斥绝。吉。\n\n\n○　问战征：所谓守之如山，发之如火，能审机也。\n\n\n○　问疾病：新疾即愈，夙疾即亡，终日间也。\n\n\n○　问六甲：生女，即产。",
      "modern_text": "六二：像石头一样坚定不移，不等到日终就能判断，坚守正道则吉祥。比喻见几而作，当断则断。",
      "modern_takashima_explanation": "“介于石”是指操守坚如磐石，不可动摇。安乐容易让人放纵失正，唯独六二中正自守，不与九四同流合污，有独立的节操。他不贪恋享乐，见微知著，避祸迅速，不等到一天结束就已决断离去，所以吉祥。这是因为他居中得正，所以眼明手快。问时运，品行高尚，不随波逐流，吉利。"
    },
    "3": {
      "text": "六三：盱豫，悔，迟有悔。",
      "takashima_explanation": "《象传》曰：“盱豫有悔，位不当也。\n\n\n“盱”者，为张目企望之象，譬如见乌之飞，仰瞻太空，见鱼之泳，俯眄深渊，不胜眷恋，故曰“盱豫”。六三阴居阳位，不中不正，其所盱者，盖上视九四之权势，而欲趋附之也。九四为一卦之主，居大臣之位，独擅威福，众阴皆归附之，六三是以惟盱瞻视，欲冀攀援，以固豫悦，谓之“盱豫”。九四以其窥探窃视，不得中正，为所鄙弃，是以有悔也。既知其悔，当翻然立改，效六二之介，决意远避，不俟终日，悔复何有？若一念以为悔，一念以为豫，迟疑不决，流连不返，悔必难免矣，故曰“悔，迟有悔”。“迟”之一字，可谓当头一棒，提醒昏昏，教其及早审悟也，最当玩味。《象传》曰“位不当也”，谓其柔居阳位，优柔不决，不当其位也。此爻变则为《巽》为不果，故知悔而犹不改，有迟疑不决之象。\n\n\n【占】　问时运：目下运非不佳，在自己作为不正，是以有悔。\n\n\n○　问商业：能窥探商情，为商家之能事，然一得消息，卖买宜决，若一迟疑，便落人后。\n\n\n○　问家宅：须防窃盗，宜速警备。\n\n\n○　问失物：速寻则得，迟则无矣。\n\n\n○　问讼事：宜速了结。",
      "modern_text": "六三：仰望他人以求欢乐，会有悔恨；迟疑不决也会有悔恨。",
      "modern_takashima_explanation": "“盱”是张眼仰望的意思。六三位置不中不正，仰视九四的权势，企图巴结攀附以求安乐，这必将被九四鄙弃而产生悔恨。既然知道有悔，就应立即改正；如果迟疑不决、流连忘返，那就真的后悔莫及了。“迟”字是当头棒喝，提醒人要及早醒悟。问商业，能窥探商情，但要果断决策，迟疑就会落后。"
    },
    "4": {
      "text": "九四：由豫，大有得。勿疑，朋盍簪。",
      "takashima_explanation": "《象传》曰：由豫，大有得，志大行也。\n\n\n九四以一刚统率众阴，为一卦之主，凡众阴之所豫，皆由九四之豫而为《豫》，故曰“由豫”。四近五，居大臣之位，承柔弱之君，负天下之重，包容诸柔，独得倚任，任大责重，故曰“大有得”也。但当此信任过重，易致招疑，惟能开诚布公，自然无复疑虑矣。“勿疑”，乃能率众柔以奉上，犹如簪之贯众发而不乱也。“盍”，合也；“朋”，即众柔也。四刚而位居阴，犹得与诸柔相类为朋，故曰“勿疑，朋盍簪”。夫疑则生隙，隙则生忌，忌则众情离散，百事丛脞，虽有安豫之鸿业，必不能得其终也，故戒以“勿疑”。斯猜疑悉绝，上下同心，秉至诚以图事，合群力以从公，众贤汇萃，德泽宏施，足以成天下之豫者，斯之谓欤？《象传》曰“志大行也”，即所谓得志则泽加于民，功施于后。大道之行，可由豫而致也，庶乎交泰之道矣。此卦自初爻观之，为权臣，其豫者逸豫也；自四爻观之，为任政之贤臣，其豫者和豫也。《易》道之变动不居如此。\n\n\n【占】　问时运：目下正大运方通。\n\n\n○　问商业：会萃众货，大得利也。\n\n\n○　问家宅：门庭豫顺，得财得福，大有之家。\n\n\n○　问功名：即卜弹冠之庆。\n\n\n○　问讼事：由此罢讼，两造豫悦。\n\n\n○　问行人：必主满载归来。\n\n\n○　问出行：由此前行，一路顺风，大得喜悦，可“勿疑”也。\n\n\n○　问六甲：生男，易长易成，且主贵。\n\n\n○　问失物：即得。",
      "modern_text": "九四：众人的欢乐都由此而来，大有收获。不要猜疑，朋友们像簪子贯穿头发一样聚合在一起。",
      "modern_takashima_explanation": "九四一阳统率众阴，是全卦欢乐的源头，故称“由豫”。他位居重臣之位，辅佐君王，任重道远，所以“大有得”。此时最怕猜疑，若能开诚布公，就能像簪子汇聚头发一样，将众人团结在一起。若有疑心则生忌恨，导致众叛亲离。只有消除猜疑，上下同心，才能成就大业。问时运，目前大运亨通；问商业，汇聚货物，大获其利。"
    },
    "5": {
      "text": "六五：贞疾，恒不死。",
      "takashima_explanation": "《象传》曰：六五贞疾，乘刚也；恒不死，中未亡也。\n\n\n“贞疾”者，痼疾，谓不可愈之疾也。上下耽逸乐，即“贞疾”之症。此爻柔中而居尊位，信任九四，九四阳刚得权，众皆归之，六五柔弱之君，受制于专权之臣，欲豫而不能自由，战兢恐惧，中心凛凛，常如痼疾之在身，故曰“贞疾”。疾者豫之反也，《书·金滕》曰，“王有疾，不豫”是也。顾六五虽阴柔，其得君位者，贞也，其受制于下者，疾也，虽失权，其位未亡，故曰“恒不死”。《孝经》曰，“天子有诤臣七人，虽无道，不失其天下”，此之谓也。夫升平之久，人主恒耽逸豫，非以刚暴失势，必以柔懦失权。势孤于上，权移于下，虽未遽亡，而国事日非，为人君者，安可不戒哉！《象传》曰“中未亡也”，盖为四所逼，心恒有疾，幸而得中，故未亡，然曰“未亡”，亦几几乎将至于亡矣，危矣哉！\n\n\n按：六二与六五，并贞者也。贞者不志于利，故不言豫，然其所以贞不同，故六二得吉，六五得疾。六二本不屑从四，可则进，否则退，故吉；六五以阴居阳，力不能以制四，而心甚疑忌之，故其贞适足为疾而已。贞虽为疾，其中之所守未亡，故“恒不死”，可知居贞之可恃也。\n\n\n【占】　问时运：知其人本尊贵，因素性柔弱，不能自振。\n\n\n○　问商业：其基业甚好，因用人不当，钱财落他人之手，几致亏耗。\n\n\n○　问家宅：恐被借居者侵占，业主反不得自主。\n\n\n○　问战征：以偏将擅权，主帅失威，虽未丧师，亦幸免也。\n\n\n○　问疾病：是带病延年之症。\n\n\n○　问六甲：生男，必有病。\n\n\n○　问失物：可得。",
      "modern_text": "六五：坚守正道如患痼疾，但长久不会灭亡。比喻虽受制约，但中道不失，可保不亡。",
      "modern_takashima_explanation": "“贞疾”是指患了难治的久病。六五柔弱且居尊位，受制于大权在握的强臣九四，想安乐却不得自由，心中忧惧如患痼疾。虽然大权旁落，但毕竟居于君位，名分未亡，所以虽有危疾却不至死。这告诫君王若耽于安乐、柔懦失权，虽不立即灭亡，国家也岌岌可危。问疾病，是带病延年之症；问商业，基业虽好但用人不当，钱财落入他人之手。"
    },
    "6": {
      "text": "上六：冥豫。成有渝，无咎。",
      "takashima_explanation": "《象传》曰：冥豫在上，何可长也。\n\n\n“冥豫”者，昏冥于豫，而不知返者也。此爻以阴柔之性，居豫乐之极，纵欲而不顾，极乐而无厌，故谓之“冥豫”。上六居《豫》之终，在卦之上，纵情逸欲，不觉其非，如入幽冥之室。下卦《坤》，《坤》为冥，是过顺之咎也；上卦《震》，震则动，动则变，变则渝，是以有“渝，无咎”。凡人之溺情私欲者，亦苦于不知改变耳。此爻有雷厉之性，虽昏迷既成，一旦阳刚发动，便能改志变行，复归正道，夫复何咎？《象传》曰，“冥豫在上，何可长也，”示逸豫之不可长，以劝人之反省自新也。故爻辞不责其“冥”之凶，而反称其“渝”之“无咎”，意深哉！此爻变则为《晋》，则无冥暗之咎。凡《易》曰“渝”者，当以变卦观之也。\n\n\n【占】　问时运：目下歹运已极，好运将来，翻然振作，大有可为。\n\n\n○　问商业：宜作变计，改旧从新，必得利益。\n\n\n○　问家宅：老宅不利，或迁居，或改造，吉。\n\n\n○　问战征：宜别遣主帅，改旗易辙，乃可得胜；或更就别路进兵。\n\n\n○　问讼事：宜罢讼和好，无咎。\n\n\n○　问六甲：逾月可产，得女。",
      "modern_text": "上六：沉迷于欢乐之中不能自拔。但如果能有所改变，则没有灾咎。迷途知返，尚可补救。",
      "modern_takashima_explanation": "“冥豫”是指昏冥沉溺于享乐而不知回头。上六处于豫卦的终极，纵欲无度，如同进入幽冥暗室。但只要能像雷震一样猛然醒悟、改变行为（渝），就能免除灾祸。此爻意在劝人迷途知返，一旦改过自新，坏运终结，好运将来。问商业，宜改变计划，推陈出新，必得利益。"
    }
  },
  "guaci": "豫：利建侯行师。",
  "modern_guaci": "豫卦象征欢乐和顺：利于分封诸侯、出兵征伐。顺应时势而行动，天下和悦。"
}